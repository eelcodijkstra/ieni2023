# Pluk de data in je vak

*Pluk de Data! - Computational Thinking in je vak*

**Anders Bouwer, Marjolein van Dekken, Jasper Dukers**

Docenten en lerarenopleiders constateren dat het benutten van
data een steeds prominentere rol speelt in hun vakgebieden en de maatschappij
en vragen zich af hoe ze hun leerlingen hiervoor de juiste vaardigheden kunnen
meegeven. Om (grote) datasets te benutten moet je leren hoe je taken door een
computer kunt laat uitvoeren, de hiervoor benodigde vaardigheden worden ook
wel Computational Thinking genoemd. Echter, tussen een eerste introductie met
programmeren op de basisschool en verdieping met een keuzevak informatica ligt
voorlopig een gat in het onderwijsaanbod. Bovendien ligt in het bestaande
aanbod de nadruk vaak niet op het toepassen van Computational Thinking binnen
de context van een vak, terwijl het leren toepassen van Computational Thinking
binnen specifieke contexten van groot belang is voor later gebruik van deze
vaardigheden in de maatschappij.

Het SIA project 'Pluk de data!' ontwikkelt onderwijsactiviteiten en
-materialen voor effectief onderwijs in Computational Thinking binnen de
context van bestaande schoolvakken in het voortgezet onderwijs. Tijdens deze
sessie presenteren lerarenopleiders de lessen die zij in dat kader
ontwikkelen.

**Anders Bouwer, Marjolein van Dekken,  en Jasper Dukers** leiden leraren op aan de HvA en UvA.
